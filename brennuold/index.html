<!DOCTYPE html>
<head>
    <meta charset="UTF-8">
    <title>Galdrar og Galdrabrennur</title>
    <link rel="stylesheet" href="../main.css">
    <link rel="shortcut icon" type="image/png" href="http://www.transparentpng.com/download/magic/magic-vector-6.png">
    <link href="https://fonts.googleapis.com/css?family=Unkempt" rel="stylesheet">
</head>
<body>
    <main class="wrapper">
        <div>
            <nav class="nav">
                <div>
                    <a href="../">Um verkefnið</a>
                </div>
                <div>
                    <a href="">Brennuöld</a>
                </div>
                <div>
                    <a href={{ "/galdrarit" | relative_url }}>Galdrarit</a>
                </div>
            </nav>
        </div>
        <div class="main">
            <div>
                <h1>Brennuöld</h1>
            </div>
            <div class="main-text">
                <img src="https://mbtskoudsalg.com/images/fire-background-png-5.png" height="200px" width ="960px">
                <nav class="nav-brennuold">
                    <div>
                        <a href="#1654">1654</a>
                    </div>
                    <div>
                        <a href="#1656">1656</a>
                    </div>
                    <div>
                        <a href="#1667">1667</a>
                    </div>
                    <div>
                        <a href="#1669">1669</a>
                    </div>
                    <div>
                        <a href="#1671">1671</a>
                    </div>
                    <div>
                        <a href="#1674">1674</a>
                    </div>
                    <div>
                        <a href="#1675">1675</a>
                    </div>
                    <div>
                        <a href="#1677">1677</a>
                    </div>
                    <div>
                        <a href="#1678">1678</a>
                    </div>
                    <div>
                        <a href="#1681">1681</a>
                    </div>
                    <div>
                        <a href="#1683">1683</a>
                    </div>
                </nav>
                <img src="https://mbtskoudsalg.com/images/fire-background-png-5.png" height="200px" width="960px" style="transform:rotate(180deg);">
                <p>Á 12. og 13. öld í Evrópu var kaþólska kirkjan að berjast við svokallaða villutrúarmenn. Því var jafnvel haldið fram að þeir þjónuðu djöflinum og kirkjan dæmdi þetta fólk til dauða og brenndi það á báli. Þegar kemur fram á 15. öld breytast þessar ofsóknir í ofsóknir gegn galdrafólki og settur var upp sérstakur rannsóknardómur sem hafði það hlutverk að rannsaka og dæma fólk sem talið var göldrótt.<sup>3</sup></p>

                <p>Þessi bylgja galdraofsókna berst hingað til Íslands um miðja 16. öld. Ofsóknir á hendur galdramönnum breiddust jafnan út í litlum samfélögum þar sem nábúakrytur og tortryggni náðu að grafa um sig. Undirrótin var sá málflutningur kirkjunnar manna að engum væri að treysta, djöfullinn væri alls staðar með vélar sínar að villa um fyrir mönnunum.<sup>2</sup></p>

                <p id="1654">Upphaf aldarinnar markast á því að þrír menn voru brenndir fyrir galdur í Trékyllisvík á Ströndum árið 1654. Þetta var þó ekki í fyrsta sinn sem maður var brenndur fyrir galdur, því 29 árum áður var maður að nafni Jón Rögnvaldsson brenndur á Melaeyrum í Svarfaðardal.<sup>1</sup></p>

                <dl>
                    <dt>1654</dt>
                        <dd><span class="dot"></span> Árið 1651 var haldið manntalsþing í Trékyllisvík á ströndum, en í kjölfar þess létu veikindi og óáran gera vart sem, einkum meðal kvenna. Kona að nafni Guðrún Hróbjartasdóttir var í vist hjá manni að nafni Þórði Guðbrandssyni, þar er hún varð fárveik. Strax eftir brottför batnaði henni skyndilega og talið var, að Þórður hefði valdið þessu með göldrum. Hann var brenndur í Kistu í Trékyllisvík, en áður viðurkenndi hann að hafa séð djöfulinn í tófulíki og sært hann með góðum og illum orðum sem frekast hann mátti.<sup>1</sup></dd>
                        <dd><span class="dot"></span> Við rannsókn á máli Þórðar kom grunur um að fleiri galdramenn héldu til í sveitinni. Þá beindust sjónir einna helst að Agli Bjarnasyni, sem var tekinn fastur. Hann játaði hafa gert samning við djöfulinn um að vinna þau verk, sem Egill lagði fyrir hann, og þannig hefði hann drepið fé frá bændum í Hlíðarhúsum og í Kjörvogi. Hann var dæmdur og brenndur með Þórði í Kistu í Trékyllisvík.<sup>1</sup></dd>
                        <dd id="1656"><span class="dot"></span> Rétt áður en kveikt var í Þórði Guðbrandssyni, sagði hann, að Grímur væri mestur galdramanna í Trékyllisvík. Orð hans leiddu til rannsóknar og sem endar með því að hann játaði á sig alls konar kukl, galdravers og særingar. Hann var dæmdur og brenndur á Kistu í Trékyllisvík.<sup>1</sup></dd>
                    
                    <dt>1656</dt>
                        <dd><span class="dot"></span> Feðgarnir frá Kirkjubóli, báðir Jón að nafni, fengu ákæru vegna veikinda og djöfullegra ásókna, sem séra Jón Magnússon á Eyri í Skutulsfirði varð fyrir.  Þeir játuðu eftir nokkurra mánaða varðhald og eldri Jón viðurkenndi að eiga tvær skræður, hafa skemmt kú, farið með tóustefnu, aðstoðað soninn við kukl og valdið veikindum prestsins með særingum. Feðgarnir voru dæmdir og brenndir að Kirkjubóli í Skutulsfirði.<sup>1</sup></dd>
                        <dd id="1667"><span class="dot"></span> Viðurkenndi á sig ýmislegt fleira en faðir hans áður en þeir voru brenndir.  Hann sagði frá misheppnuðum lækningatilraunum og kukli og að hafa upplifað djöfulinn í svefni.  Þá sagðist hann hafa rist dóttur prests fretrúnir og galdrastafi til að ná ástum hennar.  Einnig notaði hann glímu- og kveisustafi til að valda veikindum séra Jóns.<sup>1</sup></dd>

                    <dt>1667</dt>
                        <dd id="1669"><span class="dot"></span> Hann bjó á Birnustöðum og stundaði lækningar á fólki og skepnum í Ögursveit. Hann notaði eikarspjald við tilraunir til að lækna unga stúlku á Laugabóli. Hún dó og Sigurður Jónsson, sóknarprestur í Ögri komst yfir spjaldið. Skoðun á vorþingi leiddi ekkert í ljós. Skömmu síðar dó þessi prestur og það nægði til þess, að þórarni var kennt um bæði dauðsföllin. Hann flúði, rakaði hár og skegg, en fannst engu að síður í Staðarsveit á Snæfellsnesi og var sendur heim. Næst strauk hann alla leið í Rangárvallasýslu. Vísi-Gísli sendi hann heim þaðan. Réttarhöldin leiddu ýmislegt jákvætt og neikvætt í ljós. Fjallað var um málið á vorþingi 1667 án þess að nokkur fengist til að sverja með Þórarni. Þar var hann dæmdur sekur. Á Þingvöllum var ákveðið að brenna hann fyrir að rista rúnir og brúka þær til óleyfilegra lækninga. Þá kvað Þórarinn refsinguna við hæfi. Hann var hinn fyrsti, sem var brenndur á Þingvöllum.<sup>1</sup></dd>

                    <dt>1669</dt>
                        <dd><span class="dot"></span> Helga Halldórsdóttir í Selárdal í Arnafirði veiktist um áramótin 1668-1669og varð fyrir mikilli ásókn ills anda fram á sumar. Skæður draugagangur varð í dalnum eftir að hún lagðist í kör, svo að allir flúðu brott um tíma. Jón Leifsson hafði viljað kvænast einni þjónustunni á staðnum, en Helga lagðist gegn því. Hún kenndi því Jóni um veikindi sín. Yfirheyrslur leiddu í ljós, aðhann hafði stundað eitthvert kukl og um skeið var tvísýnt um, hvernig skyldi taka á máli hans. Eggert sýslumaður gekk skörulega fram og ákvað að láta brenna Jón fyrir vestan rétt áður en átti að ríða til þings. Hann fékk staðfestingu á dómnum eftirá á Þingvöllum.</dd>
                        <dd id="1671"><span class="dot"></span> Jón Leifsson hélt því fram fyrir dauða sinn, að Erlendur hefði kennt honum galdur. Því mun séra Páll prófastur hafa sent Þorleifi Kortssyni lögmanni og Sigurði Jónssyni bréf, þar sem hann kennir Jóni um alla mæðuna, sem gekk yfir fjölskyldu hans í Selárdalnum, og vissulega væri Erlendur meðsekur. Þetta dugði til þess, að Erlendur var brenndur í Vesturhópi í Húnavatnssýslu sama ár. Hann viðurkenndi að hafa framið galdra og kennt öðrum.</dd>

                    <dt>1671</dt>
                        <dd id="1674"><span class="dot"></span> Hann var úr Ögurhreppi og var ákærður fyrir veikindi húsfreyju nokkurrar í Ísafjarðardjúpi. Hann játaði galdur og sagðist fyrst hafa notað gráurt án árangurs. Vallhumall, kvikasilfur úr fjöðurstaf, sæði sitt, stafur, sem hann risti á eikarfjöl og vers eftir hann sjálfan hefði virkað. Hann sagðist líka hafa varizt sendingu með særingum og formælingum. Þegar það dugði ekki til, lagðist hann niður og greip græðisvepp og lét drjúpa í hann tvo blóðdropa. Þessu tróð hann í trantinn á fjandanum, sem sótti á hann. Sigurður náðist í Vigur og var brenndur á Þingvöllum.</dd>

                    <dt>1674</dt>
                        <dd><span class="dot"></span> Frá Ánastaðakoti á Vatnsnesi, þar sem hann hafði búið u.þ.b. tvo áratugi og var aldrei orðaður við galdra. Séra Þorvarður Ólafsson á Breiðabólstað bar á hann veikindi konu sinnar, Valgerðar Ísleifsdóttur, vegna rúnaspjalda, sem fundust. Páll kom ekki til þings, þegar málið var tekið fyrir og fannst hvergi. Fjarvera hans var honum í óhag.  Þorleifur Kortsson fékk málið og Páll var í haldi hjá Guðbrandi Arngrímssyni, sýslumanni í Ási í Vatnsdal. Sagt var, að samband Páls og eiginkonu sýslumannsins hafi valdið því, að Guðbrandur sótti málið fastar. Páll fékk á sig fleiri kærur vegna veikinda og málinu var vísað til þings. Þar var Páli gefið tækifæri til að frelsa sig með tylftareiði, en þegar að því kom kom upp ágreiningur milli eiðsvotta og sumir báðust undan eiði. Engu að síður tókst að ná öllum saman nema einum. Fjórir vottar vildu sverja hann saklausan en sjö ekki. Páll játaði aldrei sök og tiltók mann, sem hafði rist eða látið rista spjöldin, sem málið var bygg á. Þessi maður sór sakargiftir Páls, svo að hann var dæmdur sekur gegn vitnisburði margra góðra manna. Sagnir segja, að hann hafi stungið höfðinu út úr eldinum og sagt: „Sjáið þar sakleysi mitt.”  Hann var brenndur á Þingvöllum.</dd>
                        <dd id="1675"><span class="dot"></span> Margkenndur við galdra. Hann var frá Snæfellsnesi og var brenndur sama dag og Páll Oddson frá Ánastaðakoti. Hann gaspraði um kukl sitt á vertíð á Gufuskálum á vetrarvertíð. Hann var spurður, hvort hann hefði valdið aflabresti á skipi séra Björns Snæbjörnssonar prófasts, og hann játaði.  Séra Björn kærði hann. Böðvar dró játningu sína til baka síðar, en enginn tók mark á honum. Hann var brenndur á Þingvöllum.</dd>

                    <dt>1675</dt>
                        <dd><span class="dot"></span> Ekkert lát varð á galdraofsóknum í Selárdal, þótt búið væri að brenna tvo menn. Húsfrúin varð aftur fárveik auk tveggja sona þeirra hjóna. Nú voru veikindi hennar af völdum Magnúsar í Arnarfirði í Barðastrandarsýslu. Hjá honum fannst að minnsta kosti einn galdrastafur og dómabók Þorleifs Kortssonar segir frá lostugri meðkenningu. Hann lét flytja Magnús til sín að Þingeyrum, dæmdi hann á bálið og brenndi hann í Húnavatssýslu.</dd>
                        <dd id="1677"><span class="dot"></span> Hann var talinn valdur að veikindum sona séra Páls prófasts og Helgu í Selárdal, þá sjötugur. Veikindum Egils Helgasonar, eins manna Eggerts sýslumanns á Skarði, var líka klínt á hann. Eggert var bróðir prófastsins. Lassi harðneitaði að vera viðriðin galdra. Þorleifur Kortsson fann ekki sannanir og sendi málið til þings, þar sem hann var dæmdur sekur og brenndur fyrir orð Eggerts. Mikil rigning gerði brennuna erfiða og eldurinn slökknaði þrisvar. Á leiðinni heim af þingi fótbrotnaði Eggert sýslumaður og sögðu margir að honum hefndist fyrir rangar sakagiftir.</dd>

                    <dt>1677</dt>
                        <dd><span class="dot"></span> Hann var ættaður úr Breiðdal í Önundarfirði.  Eiginkona Bjarna Jónssonar á Hafurshesti í Önundarfirði, Ingibjörg Pálsdóttir, áleit hann valdan að sjö ára veikindum sínum. Eftir að Bjarni var ákærður elnaði Ingibjörgu sóttin og hún dó áður en dómur féll. Hann viðurkenndi að hafa átt galdrastafi og engir fengust til að sverja hann saklausan. Þorleifur Kortsson fékk málið. Hann kom því til þings. Þar var hann dæmdur og brenndur 4. júlí að viðstöddum ásjáandi.</dd>
                        <dd id="1678"><span class="dot"></span> Hann var ættaður úr Mýrarsýslu og kallaður Grenjadals-Tobbi. Þrjú Galdrakver og skinnþvengir með pári og galdrastöfum fundust á honum. Hann játaði að hafa ritað mest af þessu og reynt galdur til að gera fé spakara. Þess er ekki getið, að hann hafi gert öðrum mein. Áður hafði hann verið brennimerktur og hýddur fyrir þjófnað. Hann og Bjarni Bjarnason voru brenndir sama daginn á Þingvöllum.</dd>

                    <dt>1678</dt>
                        <dd><span class="dot"></span> Hann var líklega ættaður úr Borgarfirði. Honum var meðal annars kennt um nytmissi átta kúa. Hann játaði margs konar brot eftir að dómur var upp kveðinn, s.s. hórdómsbrot og að hafa verið með glímustaf í skó sínum. Hann játaði ekki sakargiftir. Tengsl hans við mál séra Árna Jónssonar, sem strauk frá landinu áður en prestastefna tók mál hans fyrir, voru nefnd við málaferlin gegn Stefáni. Hann var brenndur í Húnavatnssýslu eftir dómsuppkvaðningu.</dd>
                        <dd id="1681"><span class="dot"></span> Heimildir eru óljósar um brennu Þuríðar Ólafsdóttur og sonar hennar Jóns. Líklega sakaði séra Páll í Selárdal þau um veikindi konu hans. Þau komu úr Skagafirði sumarið áður og voru sveitarmönnum ókunn. Í skagfirzkum annál er haft eftir Jóni, að þau hefðu farið yfir vatnsföll án hesta og ferja, sem sýni kunnáttu móður hans. Þau voru bæði brennd í Barðastrandarsýslu.</dd>

                    <dt>1681</dt>
                        <dd id="1683"><span class="dot"></span>  Þorkatla Snæbjörnsdóttir, systir Björns á Staðarstað, sem átti þátt í að koma Böðvari Þorsteinssyni á bálið fáum árum áður, átti upptökin að máli Ara. Hún kærði Ara vegna galdraspjalds, sem talið var að Ari hefði skilið eftir á heimili hennar.  Vitnisburður var Ara mjög í óhag, því marga grunaði, að hann hefði valdið veikingum fólks. Eftir uppkvaðningu dóms játaði hann fjölkynngi, að hafa farið með kotruvers og athugað, hvort konur væru óspjallaðar. Hann var kallaður „hreppstjórinn prúðbúni” og því voru föt hans seld, þegar hann var brenndur á Þingvöllum Árni Magnússon og Páll vídalín sendu skýrslu til stjórnarinnar í Kaupmannahöfn um réttarfar á Íslandi og röktu þetta mál. Þeir töldu augljót, að dómsmorð hefði verið framið, því allur málatilbúnaður var meingallaður.</dd>

                    <dt>1683</dt>
                        <dd><span class="dot"></span> Hann var brenndur á Nauteyri fyrir tilstuðlan Magnúss Jónssonar lögsögumanns vegna galdraáburðar prófastsins séra Sigurðar Jónssonar, sem ritaði um efnið í annála, en sakarefni Sveins var að hafa valdið veikindum prófastfrúarinnar, Helgu, dóttur Páls í Selárdal. Helga var drykkjumaður, en fátt er vitað um gang þessa máls. Líklega mun réttara, að Sveinn var dæmdur á Nauteyri, en brenndur í Arngerðareyrarskógi.</dd>
                </dl>
            </div>
        </div>
    </main>
    <!-- Footer -->
    <footer class="footer maintext">
        <div>
            <p>Askur, Haraldur og Reynir</p>
        </div>
    </footer>
</body>
</html>